<h2>Samenvatting</h2>

Dit document beschrijft het Zorgeloos Vastgoed informatiemodel voor de koopovereenkomst voor een bestaande woning. De koopovereenkomst bevat alle data van de koper, verkoper, de onroerende zaak en de daarop rustende rechten alsmede de data van de koop als rechtshandeling.

De status van dit document is ‘final draft’. Deze versie, waarin alle basiselementen van het informatiemodel zijn opgenomen, is de basis voor de ontwikkeling van de bouwstenen van het stelsel door partijen en leveranciers die direct of indirect bij Zorgeloos vastgoed zijn betrokken. Op basis van feedback uit de praktijk van deze ontwikkeling zal de definitieve versie ontstaan.

Sommige details zoals de beschrijving van de provenancedata zijn nog niet in dit informatiemodel opgenomen.
